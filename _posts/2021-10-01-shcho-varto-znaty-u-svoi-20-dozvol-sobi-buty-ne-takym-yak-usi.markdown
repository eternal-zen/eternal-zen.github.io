---
layout: post
title:  "Книга - Що варто знати у свої 20. Дозволь собі бути не таким, як усі"
---

Сьогодні я завершив читати книгу "Що варто знати у свої 20. Дозволь собі бути не таким, як усі" - Тіна Сіліг.

Книга добре показує погляди та підходи до життя які допоможуть себе реалізувати.

Один з варіантів заробити гроші - це розв'язати якусь проблему з тих що нас оточують.
Навколо нас завжди є проблеми що потребують розв'язання, це і є можливості.
Навіть наявний продукт чи сервіс може потребувати покращення.
Для цього варто тренуватися знаходити проблеми та придумувати шляхи їх вирішення,
виправлення недоліків того що нас оточує.

Треба намагатися стати Т-подібною людиною - бути експертом в якійсь одній галузі (бажано інженерія),
а також мати розуміння сфери інновацій та підприємництва.

Єдиного вірного шляху (розвитку, життя, кар'єри) для всіх людей немає. Кожна людина має пройти свій шлях, приймаючи власні рішення. Дуже важливо не піддатися на вплив суспільства і не намагатися відповідати уявленням вчинків характерних для певної ролі та віку, тобто які людина приймає рішення (навчання, робота) в той чи інший час на своєму шляху.

Пробувати йти від зворотного. Замість концентрації на правилах типу "що можна чи що дозволено", варто концентруватися на правилах типу "що не можна".  Все інше це відкритий простір для експериментів та власного творчого підходу.

Варто орієнтуватися на постійний розвиток протягом всього життя та більше працювати над досягненням своїх цілей. Варто завжди бути відкритим до нового. В спілкуванні з людьми варто завжди намагатися чогось навчитися від них.

Успіху без помилок не буває. Кожна невдача наближає нас до успіху. Це питання наполегливості та часу. Не варто сидіти на місці, треба пробувати себе в різних справах і в такому випадку є значно більше шансів досягти успіху. Варто прагнути бути спостережливим, авантюрним, відкритим, оптимістичним та завзято працювати.

Є три складові для хорошої кар'єри  - пристрасть (бажання цим займатися), навички, потреби ринку. Найкращий варіант якщо всі три перетинаються. Дуже важливо розвивати навички та підтримувати пристрасть. Також варто постійно переглядати де ви є і в якому напрямку хочете йти далі на своєму шляху. Той хто опанував мистецтво життя не надто розмежовує роботу й дозвілля.

Людина вступає в ті чи інші переговори кожного дня, наприклад домовитися про місце зустрічі з друзями. Успіх переговорів полягає в тому, щоб розвідати інтереси всіх сторін і покращити кінцевий результат для кожної з них.

Спільно можна досягти значно більше ніж самому. Варто намагатися допомагати людям. Інколи достатньо просто запитати чи все гаразд і чи можливо потрібна допомога.

Власна репутація це дуже цінна річ про яку завжди варто піклуватися. Світ дуже тісний.

Не "намагатися" щось робити, а робити це.

Ми самі обираємо в якому світлі бачити навколишній світ - бачити більше позитивного чи негативного.
