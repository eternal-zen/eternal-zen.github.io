---
layout: post
title:  "Книга - Економіка. Як вона працює (і не працює) у словах та малюнках"
---

Сьогодні я завершив читати книгу "Економіка. Як вона працює (і не працює) у словах та малюнках" - Майкл Гудвін, Ден Бурр.

Це дуже цікава книга яка легко читається. В ній гарно описано про те, як сильно економіка впливає на наше життя на прикладі історичних подій.

Вважаю що цю книгу має прочитати кожна людина.
Людям треба розуміти загальні принципи економіки та мати уявлення як вона працює,
щоб не вестися на популізм і не повторювати помилок минулого, які можуть призвести до занепаду та навіть війни.

Ця книжка показала мені ще більше аргументів чому інвестувати в освіту і знання так необхідно.

Зміст книги я описувати не буду, бо вважаю що в кожний окремий період історії завжди будуть якісь зміни
які важко передбачити на перед і правила які працювали колись надалі можуть вже не працювати в тому самому складі.

# Мої короткі висновки

Держава - поганий менеджер. Вона не повинна володіти ніяким бізнесом, і ще мати якомога менше власності.
Натомість вона повинна створювати умови для бізнесу.

Товари та послуги, у яких є реальна потреба, зазвичай не потребують реклами.

Витрачаючи свої гроші на певний товар чи послугу ми підтримуємо виробника саме цього товару чи послуги.

Окрім заробляння грошей і їх витрачання (різновид підтримки економіки), треба також накопичувати, тут повинен бути певний баланс.

Освіта і вміння застосовувати знання - наше все. Треба бути завжди готовим до змін.

Інженерні професії завжди будуть актуальні. Технології - важлива складова хорошого сьогодення та майбутнього.

Виробництво краще аніж спекуляція.

Все в наших руках - ми можемо впливати на економіку по-різному, від витрачання грошей і до голосування за політиків на виборах.
