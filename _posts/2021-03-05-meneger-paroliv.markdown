---
layout: post
title:  "Кожен має використовувати Менеджер Паролів"
---

Більше не треба запам'ятовувати паролі.

### Чому важливо надійно захищати паролі?

Рано чи пізно інформація про вас може бути використана зловмисниками проти вас.

Заволодівши вашими профілями чи поштою в інтернеті зловмисники можуть прикинутися вами підробивши вашу ідентичність.

Підроблення цифрової ідентичності відкриває широкі можливості для зловмисників, наприклад:
- кредит на ваше ім’я
- доступ до ваших електронних грошей - онлайн банкінгу
- розблокування викраденого телефону
- виманювання грошей у ваших друзів, знайомих, рідних
- і т.п. …

### Як виглядають надійні паролі?

- Мають довжину більше 25 символів;
- Генеровані комп’ютером з використанням хаотичних комбінацій літер та символів;
- Один пароль використовується тільки для одного сайту - один і той же пароль не можна використовувати для двох та більше сервісів - кожен сайт чи сервіс повинен мати свій унікальний пароль;

Наприклад (довжина 30 символів, генеровані автоматично):
- zoVV5Ca9%eQKBMW5P6o&c59xkkSfnj
- j@b82U7nyr\*3vtgd7\*H6A2CKpsnX^u

### Що не можна робити з паролями?

- Не можна зберігати паролі записані на папері, в блокноті, в текстовому файлі на комп’ютері;
- Не можна зберігати в хмарному сховищі загального призначення типу Google Drive, Microsoft OneDrive і т.п.;
- Не можна пересилати паролі через незахищені канали передачі даних - емейли, месенджери, чати, смс, приватні повідомлення в будь яких сервісах (фейсбук, інстаграм, і т.п.);
- Не можна вводити свої паролі на чужому пристрої - телефон, лептоп, комп’ютер; (чужим вважається будь який пристрій окрім власного)
- Не можна показувати паролі іншим людям;

### Що таке Менеджер паролів?

Менеджер паролів це програма та сервіс що допомагає **генерувати**, **зберігати** та **вводити** складні паролі.

Менеджер паролів зазвичай **складається з**:
- Додаток до веб-баузера
- Додаток на телефон
- Веб-сервіс з веб-інтерфейсом (веб сайт в інтернеті)
- Програма на комп’ютер (дуже часто замість неї використовують лише додаток у веб-браузері)

### Навіщо треба Менеджер паролів?

- **Не треба запам’ятовувати паролі** для кожного сайту чи ресурсу, за вас це робить менеджер паролів.
- **Не треба вводити паролі при авторизації** на сайті, менеджер паролів розпізнає сайт і запропонує автозаповнити доступні паролі саме для цього сайту.
- Всі **паролі зберігаються в зашифрованому вигляді** і недоступні нікому крім власника.
- Всі паролі **захищені одним головним паролем** який за правильного використання дуже важко скомпрометувати.
- Є ще багато переваг стосовно захисту які тут упущені для простоти … .

### Які бувають Менеджери паролів?

- Вбудовані в Операційну систему: Apple, Google.
- Вбудовані в веб браузер: Apple Safari, Google Chrome, Mozilla Firefox.
- Сторонні (незалежні): Bitwarden, 1password, LastPass, і т.п.

Зазвичай всі надійні сервіси є платними. Деякі з них надають безкоштовні початкові плани з дещо урізаним функціоналом, яким в цілому можна користуватися.

Тут треба пояснити, **якщо ви не платите за продукт - ви і є продукт** (ваші дані і інформація можуть продаватися). **Кожен сервіс має модель монетизації, тому треба одразу розуміти як він заробляє гроші на своє існування**.

### Ознаки хорошого Менеджера паролів

- Код Менеджера паролів відкритий і доступний для аудиту;
- Працює на всіх операційних системах (Windows, Linux, Mac);
- Є додаток для всіх поширених веб-браузерів (Google Chrome, Apple Safari, Mozilla Firefox);
- Є додаток на всі поширені мобільні платформи (Android, iOS);
- Має хорошу репутацію;
- Має опціональну платну підписку - модель монетизації чітко видно (за рахунок чого розробники заробляють гроші на існування сервісу).

### Рекомендований Менеджер паролів

Рекомендований Менеджер паролів: [Bitwarden](https://bitwarden.com/download/).

Переваги:
- Є безкоштовна ліцензія з достатнім функціоналом.
- Підтримує всі відомі платформи.
- Не залежний від великих компаній (Google, Apple, і т.п.).
- Код є відкритим і доступний для аудиту всім бажаючим - “open source”.
- Є українська мова.
- Хороша репутація.
- Якщо потрібен продвинутий функціонал, то є платна ліцензія з найдешевшою ціною серед конкурентів.

### Захищені нотатки в Менеджері паролів

Менеджер паролів також дозволяє безпечно зберігати іншу важливу для захисту інформацію у вигляді невеликих нотаток в довільній формі.

Наприклад в захищених нотатках можна зберігати:
- Пін код ID-карти (паспорту)
- Пін код сім карти (мобільна сімка - велика частина вашої ідентичності)
- Пароль на Електронний Цифровий Підпис
- Будь яка інша делікатна інформація яка потребує захисту.

### Як почати використовувати Bitwarden?

1. Придумати Master Password для реєстрації (описано нижче).
2. Зареєструватися на сайті [Bitwarden](https://vault.bitwarden.com/#/register)
3. Встановити Bitwarden на телефон та у веб-браузер на комп’ютері ([скачати тут](https://bitwarden.com/download/))
4. Почати **додавати паролі** у Bitwarden, і використовувати його **при авторизації** чи **реєстрації** на сайтах чи у додатках на телефоні.

Master Password (головний пароль) - єдиний пароль який треба запам’ятати. Його не можна забувати, бо його неможливо відновити. 
Цей пароль треба тільки для авторизації в Bitwarden. Його не треба вводити чи використовувати ніде окрім як для Bitwarden.

### Master Password (головний пароль)

Комікс про підбір хорошого паролю: [https://xkcd.com/936/](https://xkcd.com/936/).

Думки про хороший головний пароль можна почитати [ось тут](https://www.reddit.com/r/Bitwarden/comments/eq1yb4/best_practices_for_master_password/).

Головний пароль має бути довжиною **не менше** 15 символів, а краще більше 25 символів. Станом на 2021 рік довжина в 30 символів є достатньою.

Можна використати генератор паролю чи пароль-фрази на сайті [bitwarden](https://bitwarden.com/password-generator/).

Або придумати якийсь унікальний пароль чи абсурдну пароль-фразу, наприклад:
- "мої сині яблука дуже мокрі інколи"
- "земля-пісня8-звук-тишаа"
- "качка світлом не світить77 тінь легко"

### Корисні відео інструкції

- Створення акаунту в Bitwarden: [інструкція](https://bitwarden.com/help/article/getting-started-videos/)
- Налаштування додатку для Android: [інструкція](https://bitwarden.com/help/article/getting-started-android/)
- Налаштування додатку для iOS: [інструкція](https://bitwarden.com/help/article/getting-started-ios/)
- Налаштування додатку для веб-браузера: [інструкція](https://bitwarden.com/help/article/getting-started-browserext/)

### Як можна підтримати будь який open source проект?

Bitwarden є open source проектом.

Кожному проекту треба фінансування для життєдіяльності, інакше він перестане розвиватися чи навіть існувати. 

У випадку з Bitwarden найкращим варіантом підтримки є купівля платної ліцензії на 1 рік за 10$ (при разовій оплаті за рік). Це менше 1$ за місяць.

**Чому важливо підтримувати open source проекти?**

Якщо ви не платите за продукт - ви і є продукт (ваші дані і інформація можуть продаватися). Кожен сервіс має модель монетизації, тому треба одразу розуміти як він заробляє гроші на своє існування.

