---
layout: post
title:  "Книга - Про що я говорю, коли говорю про біг"
---

Сьогодні я завершив читати книгу Харукі Муракамі - "Про що я говорю, коли говорю про біг".

Книжка мені дуже сподобалася. Вона легко читається.

Харукі Муракамі розповідає про те як біг з’явився у нього в житті та чому він бігає. Також він розповідає про свій досвід пов’язаний з бігом. На мою думку, книжка пронизана філософськими поглядами на життя, неминучу старість, фізичну активність, зв’язок фізичного та ментального стану людини, пріоритети та мотивацію.

В середньому автор книги бігав по 10 км 6 разів на тиждень. Раз на рік кожен рік - брав участь у марафоні. На момент написання книги він провів близько 25 років в такому стилі життя. Без хорошої фізичної форми важко тримати себе в хорошому моральному стані.

Регулярний біг допомагає тримати себе в хорошій формі. Біг на довгі дистанції допомагає розібратися у своїх думках та побути на самоті.

Мені важко сказати точно що саме тут вважається довгою дистанцією. Але я припущу що 10 км є довгою дистанцією.

Отже, я рекомендую прочитати цю книжку.

