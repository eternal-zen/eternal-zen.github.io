---
layout: post
title:  "Як отримати туристичну візу США в Україні"
---

*Цей матеріал було написано мною 18 серпня 2016 р.*

Наведена інформація стосується візи
[B1/B2 (бізнес, туризм)](https://www.ustraveldocs.com/ua_ua/ua-niv-typeb1b2.asp).

Головна сторінка для отримання візи США в Україні:
[https://ustraveldocs.com/ua_ua/index.html](https://ustraveldocs.com/ua_ua/index.html).
Всі інші посилання на цій сторінці потенційно можуть втратити актуальність та валідність,
і наведені для полегшення орієнтування.

Для додаткової інформації [https://ua.usembassy.gov/visas](https://ua.usembassy.gov/visas/).

Основна сторінка з описом процедури отримання візи
[B1/B2 (бізнес, туризм)](https://www.ustraveldocs.com/ua_ua/ua-niv-typeb1b2.asp).

**Загальний алгоритм дій**:
- Сплатити консульський збір за розгляд заяви на отримання візи.
- Зробити фото.
- Заповнити візову анкету DS-160 (роздрукувати підтверджуючий лист заповнення).
- Створити (авторизуватися) профіль користувача на сайті.
- Заповнити (оновити) дані у профілі користувача на сайті.
- Після авторизації в профілі, створити "нове звернення" чи "запис на співбесіду" (роздрукувати фінальну версію).
- Роздрукувати потрібні документи.
- Пройти співбесіду в посольстві США.

Вся інформація детально описана на офіційному сайті США для оформлення віз.
Тут я наведу загальний алгоритм дій та відповіді на питання які виникали у мене в процесі поновлення.

# Сплатити консульський збір

Уважно читаємо про сплату консульського збору на офіційному сайті
[https://ustraveldocs.com/ua_ua/ua-niv-paymentinfo.asp](https://ustraveldocs.com/ua_ua/ua-niv-paymentinfo.asp).

Сума розраховується по курсу долара, тому треба роздрукувати свіжий бланк на сплату з сайту.

Збережіть квитанцію про сплату, вона знадобиться при записі на співбесіду.

# Зробити фото

Уважно читаємо про вимоги до фото на офіційному сайті
[https://ustraveldocs.com/ua_ua/ua-niv-photoinfo.asp](https://ustraveldocs.com/ua_ua/ua-niv-photoinfo.asp).

Зазвичай фотографу можна просто сказати що вам потрібно фото на візу в США.

На фото має бути нейтральний природний вираз обличчя без посмішки.

Фото має бути в цифровому та друкованому виді.

З роздрукованого аркуша фото треба вирізати.

# Заповнити візову анкету DS-160

Анкета DS-160
[https://ceac.state.gov/GenNIV/Default.aspx](https://ceac.state.gov/GenNIV/Default.aspx).

Одразу збережіть "Application ID" своєї анкети, по ньому можна продовжити реагування анкети.
Постійно зберігайте зміни, оскільки сесія досить швидко закінчується.
Вся анкета заповнюється англійською.

Деякі запитання в анкеті можуть здатися безглуздими, але ставитися до них треба серйозно.

Нижче наведене пояснення заповнення анкети з прикладами.

**Секція "Personal Information 1"**

\> Surnames  
`SIRKO`

\> Given Names  
`IVAN`

\> Full Name in Native Alphabet  
`СІРКО ІВАН`  
Це поле єдине де використовується українська мова. 

\> Do you have a telecode that represents your name?  
`No`  
В Україні такого немає.

\> Date and Place of Birth, City  
`KYIV`

\> Date and Place of Birth, State/Province  
`KYIVSKA OBLAST`

**Секція "Personal Information 2"**

\> Country/Region of Origin (Nationality)  
`UKRAINE`  
Тут вказється ваше поточне громадянство.

\> Do you hold or have you held any nationality other than the one indicated above on nationality?  
Чи маєте (мали) ви якесь інше громадянство?

\> Are you a permanent resident of a country/region other than your country/region of origin (nationality) indicated above?  
Чи ви проживаєте постіно в іншій країні чим країна вашого громадянства?

\> National Identification Number  
Ваш реєстраційний номер облікової картки платника податків (РНОКПП) (раніше індивідуальний податковий номер (ІПН)).

\> U.S. Social Security Number  
`Does Not Apply`

\> U.S. Taxpayer ID Number  
`Does Not Apply`

**Секція "Travel Information"**

При поновленні візи ми можете не планувати поїздку, тому можна просто вказати
якусь уявну дату та місце в яке ви потенційно могли б поїхати в майбутньому.

\> Purpose of Trip to the U.S.  
`TEMP. BUSINESS PLEASURE VISITOR (B)`

\> Specify  
`BUSINESS & TOURISM (TEMPORARY VISITOR) (B1/B2)`

\> Have you made specific travel plans?  
`Yes`

\> Intended Date of Arrival  
Дата запланованої поїздки.

\> Intended Length of Stay in U.S.  
Запланований час перебування (подорожі), наприклад 14 днів.

\> Person/Entity Paying for Your Trip  
`SELF`

**Секція "Travel Companions Information"**

Вказуємо чи ви потенційно збираєтеся їхати самі, чи з кимось.

**Секція "Previous U.S. Travel Information"**

\> Previous U.S. Visas -> Have you been ten-printed?  
Чи брали у вас відбитки всіх 10 пальців рук в посольстві при видачі попередніх віз.

**Секція "Address and Phone Information"**

Тут заповнюємо свою домашню адресу фактичного проживання.  
Бажано також вказати посилання на ваш профіль в соціальних мережах.

**Секція "Passport Information"**

\> Passport Book Number  
`Does Not Apply`  
В Україні таких номерів в паспортах немає.

\> Where was the Passport/Travel Document Issued?  
\> State/Province *If shown on passport  
Залишити пустим, бо його в паспорті немає.

**Секція "U.S. Point of Contact Information"**

Тут можна продублювати ту ж саму інформацію що вказана в розділі **"Travel Information"** - готель.

\> Contact Person or Organization in the United States  
\> Contact Person  
`Do Not Know`

\> Organization Name  
Назва готелю.

\> Relationship to You  
`OTHER`

\> Address and Phone Number of Point of Contact  
Заповнюємо адресу готелю.

\> Email Address  
`Does Not Apply`

**Секція "Family Information: Relatives"**

Тут заповнюємо інформацію про батьків.

**Секція "Work/Education/Training Information"**

Заповнюємо інформацію про роботу, поточне та попереднє місце роботи, та про освіту.

**Секція "Security and Background: Part 1 - Part 5"**

Читаємо всі питання, та відповідаємо на них.

**Завершення заповнення анкети**

Додаємо фото, перевіряємо інформацію, фіналізуємо заповнення анкети підписуючи її,
отримуємо "Confirmation Page" та зберігаємо його в pdf форматі.

# Створити (авторизуватися) профіль користувача на сайті

Сторінка входу в профіль на офіційному сайті
[https://cgifederal.secure.force.com/?language=Ukrainian&country=Ukraine](https://cgifederal.secure.force.com/?language=Ukrainian&country=Ukraine).

При реєстрації в профілі користувача на сайті можна використати власний мейл будь-якого формату,
тобто немає вимоги до чіткої назви схожої з ім'ям.

# Заповнити (оновити) дані у профілі користувача на сайті

Після входу в профіль обов'язково оновіть дані профілю.
Дані повинні бути ідентичними вказаним при заповненні візової анкети DS-160.

# Створити "нове звернення" чи "запис на співбесіду"

\> Чи проходила Ваша остання візова заява додаткову адміністративну перевірку?  
Не проходила, якби проходила то ти б точно знав.

# Роздрукувати потрібні документи

По закінчені створення нового звернення (запису на співбесіду) ви отримаєте список документів,
які треба взяти з собою в посольство.

# Пройти співбесіду в посольстві США

Тепер залишилося тільки прийти до посольства США на співбесіду.

З собою треба мати (точний список обов'язкових документів дивіться на офіційному сайті):
- Роздруковану копію вашого запису на співбесіду
- Роздруковану сторінку підтвердження візової анкети апліканта DS-160
- Закордонний паспорт (дійсний та всі наявні попередні)
- Квитанція про оплату консульського збору
- Роздруковане фото
- Якщо є - для СПД треба
  - Свідоцтво чи виписка про реєстрацію
  - Свідоцтво про сплату єдиного податку
  - Остання податкова інформація
  - Договір про надання послуг з клієнтом/клієнтами/роботодавцем
- Якщо є - лист від роботодавця із зазначенням Вашої посади, заробітної плати, трудового стажу в цій організації, будь-якої узгодженої відпустки та мети службової поїздки до США (за її наявності)
- Якщо є - виписка з банку про стан рахунку (бажано з мокрою печаткою)
- Якщо є - програма/план подорожі (за приклад планування можна взяти
"[Як поїхати в Сполучені Штати Америки у відпустку]({{ '2021/12/01/yak-poikhaty-v-spolucheni-shtaty-ameryky-u-vidpustku.html' | relative_url }})"
та
"[Складаємо точний план подорожі в США по датах]({{ '2021/12/03/skladaiemo-tochnyi-plan-podorozhi-v-usa-po-datakh.html' | relative_url }})"
)
- Якщо є - право власності на нерухомість, землю
- Якщо є - свідоцтво про одруження/розлучення
- Якщо є - бронювання готелів
- Якщо є - бронювання авіаквитків
- Якщо є - бронювання машини

Переклад документів робити непотрібно.

Варто зазначити, що на території Посольства немає приміщення для зберігання предметів,
які не можна проносити з собою. Телефонів це теж стосується.
Якщо я не помиляюся, то окрім прозорої папки чи файлу з документами ви не можете взяти з собою
до посольства більше нічого. Все інше треба залишити перед входом.

Якщо вам дадуть візу, то забрати паспорт можна буде протягом п’яти робочих днів.

# Поради щодо проходження співбесіди

Успішність проходження співбесіди залежить від багатьох факторів.
Впевнено сказати що саме впливає на остаточне рішення в видачі візи я не можу.
Але зі свого досвіду та з досвіду багатьох знайомих я спробую дати деякі загальні поради.

На співбесіді будуть питання відкритого та закритого типу.
Тут варто пам'ятати правило - не говорити зайвого, а говорити чітко, коротко та по суті.
Якщо питання закритого типу, то відповідь повинна бути тільки - "так" чи "ні".
Не говоріть більше чим від вас хочуть почути.
Розгорнутою відповіддю ви можете викликати ряд нових запитань.
Але в той же час відповідати треба змістовно.

Питання можуть бути наступного типу:
- Яка ціль поїздки?
- Чи є у вас родичі чи знайомі в США?
- Чому вам треба поїхати, або чого ви хочете поїхати в США?
- Чи ви одружені?
- Як довго ви там збираєтеся бути?
- Що ви там будете робити?
- Де ви працюєте?
- Ким ви працюєте?
- Чи у вас є чіткий план поїздки?
- Чи були ви за кордоном до цього? Де саме та коли це було?

Для отримання візи вам треба довести свої зв'язки з батьківщиною,
мається на увазі що вас тут щось тримає і ви сюди повернетеся.
До речі, якщо ви власник авто, квартири, будинку, чи землі,
то непоганою ідеєю буде принести документи що засвідчують вашу власність.
Це повинно зіграти вам на користь.

Не зайвим буде розробити детальний план подорожі та взяти його з собою.
Це продемонструє серйозність вашого підходу до питання й покаже рівень підготованості до подорожі.
Приклад попереднього планування подорожі та бюджету -
"[Як поїхати в Сполучені Штати Америки у відпустку]({{ '2021/12/01/yak-poikhaty-v-spolucheni-shtaty-ameryky-u-vidpustku.html' | relative_url }})".
Детальний план однієї з моїх мандрівок -
"[Складаємо точний план подорожі в США по датах]({{ '2021/12/03/skladaiemo-tochnyi-plan-podorozhi-v-usa-po-datakh.html' | relative_url }})".

На сайті США сказано що не треба купувати авіа білети до того моменту поки ви не отримали візу.

Під час співбесіди у вас можуть запитати довести свою платоспроможність.
Тут найкращий варіант це виписка з банку по рахунку з мокрою печаткою.
По потрібній сумі грошей ви можете опиратися на ваші розрахунки витрат в подорожі.
Для цього просто роздрукуйте свій план подорожі з розрахунками по кожному пункту витрат,
й візьміть з собою.

Не останню роль тут зіграє знання англійської мови.
На початку співбесіди візовий офіцер запитає чи вам зручно провести співбесіду англійською.

Не можу сказати на 100%, але є така думка, що в паспорт в якому була хоча б одна віза,
а краще Європейська, більше шансів отримати Американську.
