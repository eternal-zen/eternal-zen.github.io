---
layout: post
title:  "Фінансова грамотність для кожного - початок управління своїми грошима"
---

Треба пам'ятати, що мало що виходить з першого разу в житті, але завжди варто аналізувати свої помилки та пробувати знову.  

Окрім того, що гроші треба **вміти заробляти**, їх треба ще й **вміти заощаджувати** та **зберігати** без втрати цінності (інфляції).  

# Розуміти свої доходи та витрати на місяць

Зробити табличку витрат на 12 місяців, та вносити туди ваші витрати.  
Файл можна назвати "**бюджет_2022**".  
Табличку можна назвати "**регулярні базові витрати**".  
Таку таблицю можна тримати локально на компютері, або ж створити на сервісі [Google Drive](https://www.google.com/intl/uk_UA/drive/).  
Налаштувати формулу підрахунку загальних витрат на кожен місяць в таблиці.  
Приклад таблиці витрат:  

|     |                   |січень|лютий |березень|квітень|травень|червень|липень|серпень|вересень|жовтень|листопад|грудень|
|-----|-------------------|------|------|--------|-------|-------|-------|------|-------|--------|-------|--------|-------|
|pre  | оренда кварт      |  9000|  9000|    9000|   9000|   9000|       |      |       |        |       |        |       |
|pre  | паркінг (дім)     |   500|   500|     500|    500|    500|       |      |       |        |       |        |       |
|pre  | охорона (дім)     |323.75|323.75|  323.75| 323.75| 323.75|       |      |       |        |       |        |       |
|pre  | конс'єрж          |    80|    80|      80|     80|     80|       |      |       |        |       |        |       |
|pre  | телефон           |   200|   200|     200|    200|    200|       |      |       |        |       |        |       |
|pre  | інтернет          |   200|   200|     200|    200|    200|       |      |       |        |       |        |       |
|pre  | спорт             |   700|   700|     700|    700|    700|       |      |       |        |       |        |       |
|post | обслуг. будинку   |480.28|480.28|  480.28| 480.28|       |       |      |       |        |       |        |       |
|post | електроенергія    |608.48|534.32|  581.52| 553.04|       |       |      |       |        |       |        |       |
|post | хол вода          |192.46|232.64|  215.56| 204.54|       |       |      |       |        |       |        |       |
|post | хол вода (обсл.)  | 17.02| 17.02|   17.02|  17.02|       |       |      |       |        |       |        |       |
|post | гар вода (відвед.)|     0|     0|       0|      0|       |       |      |       |        |       |        |       |
|post | гар вода (постач.)|     0|     0|       0|      0|       |       |      |       |        |       |        |       |
|post | опалення          |429.82|  1323|  630.49| 370.85|       |       |      |       |        |       |        |       |
|post | опалення (обсл.)  | 31.07| 31.07|   31.07|  31.07|       |       |      |       |        |       |        |       |
|post | гар вода (обсл.)  | 15.35| 15.35|   15.35|  15.35|       |       |      |       |        |       |        |       |
|post | стрижка           |   400|   400|     400|    400|    400|       |      |       |        |       |        |       |
|     | **Всього**        |13110.79|13973.99|13340.70|13012.46|11403.75| |      |       |        |       |        |       |

\* post - постоплата, оплата по факту використання.  
\* pre - передоплата, оплата на перед.  

Окремим пунктом сюди можна додати місячний бюджет на щотижневі закупи продуктів для харчування.  

Ще одним пунктом можуть йти місячні підписки на будь-які сервіси типу YouTube, Netflix, та інше.  

# Регулярні витрати на життя

При отриманні доходу треба одразу відкласти гроші на регулярні витрати на життя.  
Гроші на регулярні витрати треба тримати окремо.  
Для цього можна використати поштові конверти чи сервіси типу "Банка" від Монобанк.  

# Робити заощадження кожного місяця

Треба намагатися відкладати 10-20% з доходу кожного місяця на заощадження, щойно отримали дохід.
Краще відкладати більше 20%, але треба знайти комфортний рівень для щоденного життя, щоб це не напрягало морально.
Всі заощадження ви робите собі майбутньому. Ви завжди будете собі за це вдячні ;-).  

Не можна жити в нуль, а тим більше в борг.  
Не можна робити покупки на останні гроші.  
При отриманні доходу треба одразу відкласти гроші на заощадження.  

У файлі з назвою "**бюджет_2022**" можна додати ще одну таблицю з назвою "**план розподілу доходів**".
Тут можна спланувати розподіл щомісячного доходу по різним категоріям, як то заощадження,
відпустка, на життя тепер (просадити для власного задоволення на місяць), одяг, освіта, регулярні базові витрати, і т.і.  

Плануйте свій рік! =)

# Зробити резервний фонд

Це фінансовий захист у надзвичайних ситуаціях, чи на випадок складних буремних часів.  
Має покривати **від 6 до 12 місяців** витрат людини.  
Кошти мають бути швидкодоступними.  
Резервний фонд зберігається окремо від інших заощаджень.  

Резервний фонд можна зберігати в одній, двох, чи трьох валютах (UAH, USD, EUR).  

Для захисту від інфляції резервний фонд можна тримати в депозитах, використовуючи метод "депозитної драбини" -
12 депозитів, кожен терміном на 1 рік, відкривати по одному депозиту в місяць протягом року,
щоб кожного місяця один з депозитів можна було потенційно забрати.  

Резервний фонд витрачається тільки на форс-мажор:
звільнення, ДТП, неочікуване погіршення здоров'я, заміна техніки що вийшла з ладу та дуже потрібна прямо зараз
(якщо ви забули запланувати заміну заздалегідь).  

# Планувати значні витрати заздалегідь

Значні витрати треба планувати заздалегідь та поступово відкладати на них гроші.

# Розібратися в інвестуванні

Зараз в українців є можливість робити інвестиції на міжнародних ринках.
Саме час опанувати базові знання з пасивного інвестування, наприклад в акції та облігації,
на закордонних біржах, і почати інвестувати собі на майбутнє.  

Присвятіть час вивченню цієї теми та всім варіантам інвестицій. Воно того варте!  

# Розібратися в приватних накопичувальних фондах на старість

Починати треба якомога раніше.  

# Ціна володіння речима

Пам'ятайте про ціну володіння речима. Будь яка річ якою ви володієте так чи інакше забирає ваш час.
З часом вона втрачає цінність. Також догляд за речами може потребувати (забирати) ваші кошти.  

В більшості випадків більш раціональним буде оренда на короткий час, чим постійне володіння річчю.
Подумайте чи дійсно володіння чимось є виправданим перед тим як це купувати.  

Віддавайте перевагу набуттю досвіду (подорожі, і т.і.) над придбанням речей.  

# Наступні кроки

Книга "Найбагатший чоловік у Вавилоні" Джордж Клейсон.  

Книга "Економіка. Як вона працює (і не працює) у словах та малюнках" Майкл Гудвін.  

Книга "Що варто знати у свої 20. Дозволь собі бути не таким, як усі" Тіна Cіліґ.  

Книга "Багатий тато, Бідний тато" Роберт Кійосакі.  

"[Найбагатший чоловік у Вавилоні: огляд книги](https://simeinyi-budzhet.ua/save/%D0%BD%D0%B0%D0%B9%D0%B1%D0%B0%D0%B3%D0%B0%D1%82%D1%88%D0%B8%D0%B9-%D1%87%D0%BE%D0%BB%D0%BE%D0%B2%D1%96%D0%BA-%D1%83-%D0%B2%D0%B0%D0%B2%D0%B8%D0%BB%D0%BE%D0%BD%D1%96/)".

Онлайн курс "[Особистий та сімейний бюджет](https://courses.prometheus.org.ua/courses/course-v1:Prometheus+PFB101+2021_T3/about)" від Любомир Остапів та "iPlan".

Онлайн курс "[Фінансова свобода. Як і куди інвестувати гроші](https://prometheus.org.ua/prometheus-plus/finance-iplan/)" від Любомир Остапів та "iPlan".

Youtube канал [Сімейний Бюджет](https://www.youtube.com/channel/UCFcnbBzej0nGa-uBbROmOnw).

Youtube канал [Roman Koshovskyy - Запали цілі!](https://www.youtube.com/channel/UCikNu7J-CoGaHLW4-4YMgAQ).

Пошукати в інтернеті по запиту "[як вести домашній бюджет](https://www.google.com/search?q=%D1%8F%D0%BA+%D0%B2%D0%B5%D1%81%D1%82%D0%B8+%D0%B4%D0%BE%D0%BC%D0%B0%D1%88%D0%BD%D1%96%D0%B9+%D0%B1%D1%8E%D0%B4%D0%B6%D0%B5%D1%82)".

# Додатково

- Останній Капіталіст: [YouTube](https://www.youtube.com/channel/UCGSqw82Zny7_z-QLpyMAxIw), [Facebook](https://www.facebook.com/OstanniyCapitalist)
- Ціна Держави: [website](https://cost.ua), [YouTube](https://www.youtube.com/channel/UC0AAh4OM7Ihs8hwk4vcJjtg), [Twitter](https://twitter.com/CASE_Ukraine), [Facebook](https://www.facebook.com/cost.ukraine)
