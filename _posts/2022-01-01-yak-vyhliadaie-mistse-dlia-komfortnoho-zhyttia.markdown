---
layout: post
title:  "Як виглядає місце для комфортного життя"
---

Місце де ми живемо має великий вплив на наш розвиток, моральне та фізичне самопочуття. 

Людина не живе тільки у квартирі чи будинку, вона живе на території
близько 3 км навколо своєї квартири чи будинку.

Змога легко та швидко вийти на вулицю та прогулятися споглядаючи приємну картинку
на своєму шляху є дуже важливою. Під приємною картинкою я маю на увазі - природу яка
гармонічно поєднана з діяльністю людини - цивілізовану природу, красивий дизайн навколо,
чисті вулиці, дерева, алеї, кущі, квіти, доглянуті будівлі.

У людей є потреба в регулярній фізичній активності.

Прогулянки пішки дуже важливі для гарного психічного та фізичного стану.
Для того, щоб це було можливим, треба інфраструктура - гарно облаштовані широкі пішохідні доріжки.

Окрім багатьох переваг помірного фізичного навантаження під час пішої прогулянки,
мозок працює в іншому режимі.
В цей час включається інший тип мислення, який допомагає генерувати нові ідеї.

Естетичне задоволення навколишнім оточенням має позитивний вплив на психічний стан людини.

Тому громадський простір навколо будинку чи квартири є дуже важливим.
Це ваш комфорт. Це ваша гармонія. Це ваше здоров'я.

Яка б велика квартира чи будинок не були, у людини все одно є велика потреба прогулюватися вулицею,
загальним простором. Саме тому громадський простір та інфраструктура навколо нас дуже важливі.
